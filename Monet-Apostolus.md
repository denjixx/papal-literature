# **MONET APOSTOLUS**

by His Holiness Gregory the Thirteenth
instituting the feast of the Blessed Virgin Mary under the invocation Holy Rosary
on every first Sunday of October
as a Duplex Major in all the churches and chapels 
in thanksgiving of the victory on the VII of October against the Turks

---

*Monet Apostolus* in omnibus gratias agere; monent quoque sacrarum litterarum historiae insignia Dei beneficia, tum ut ei, a quo accepta sunt, ineritae quibus collata sunt, illorum memores, ad divinum cultum magis in dies excitentur, solemnibus annuis festivitatibus celebranda esse. Quod cum multoties institutum fuerit, tum vero maxime cum Deus patrum nostrorum populum suum a servitute Egyptiaca per manum fortem liberavit.


1. Nos itaque, qui non minora beneficia quotidie a Deo optimo maximo accipimus, inter quae illud singularissimum superiore anno ab ineffabili ipsius celemtia nobis concessum fuit, ut Turearum classis, et numero longe superior et praeteritis elata victoriis, a christianorum classe in virtute Domini Dei Sabaoth decertante, die VII Octobris, non longe a Corinthiaco sinu penitius devicta et quassata fuerit; qua nempe victoria universum populum christianum ab impiissimi tyranni faucibus divino munere ereptum fuisse inficiari nemo potest: Apostoli praecepto parere, et sanctorum Patrum exempla sequi volentes, et huius ingentissimi beneficii anniversaria habeatur memoria instituere omnino decrevimus.

2. Quia vero preces ad Deum oblatae eo gratiores ad illius conspectum ascendunt, quo dignioribus intercessoribus et pio aliquo orandi modo offeruntur, memores beatum Dominicum Ordinis Praedicatorum institutorem, cum et Gallia et Italia a perniciosis premeretur haeresibus, ad iram Dei placandam et Beatissimae Virginis intercessiorem implorandam, piissimum illum orandi modum instituisse, quod Rosarium seu Psalterium Beatissimae Virginis Mariae nuncupatur.

3. Animadvertentes quoque eadem die septima, quae tunct fuit dies dominica prima dicti mensis octobris, fraternitates omnes sub dicti Rosarii nuncupatione militantes per universum orbem, iuxta earum laudabilia instituta et consuetudines, processionaliter incedentes, pias ad Deum preces effudisse, quas per intercessionem Beatissimae Virginis ad dictam victoriam consequendam multum profuisse pic credendum est; operae pretium nos facturos esse existimavimus. si ad tantae victoriae coelitus procul dubio concessae memoriam conservandam, et ad gratias Deo et Beatissimae Virgini agendas, festum solemne sub nuncupatione Rosarii, prima dominica mensis octobris singulis annis celebrandum, institueremus.

4. Quocirca motu proprio et de apostolicae potestatis plenitudine, ad laudem Dei et Domini nostri Iesu Christi, eiusque gloriosae Virginis Matris, tenore praesentium, decernimus ut de cetero, perpetuis futuris temporibus, qualibet prima die dominica mensis octobris, per universi orbis partes, in iis videlicet ecclesiis, in quibus altare vel cappella Rosarii fuerit, ab omnibus et singularis utriusque sexus christifidelibus, festum solemne, sub nuncupatione Rosarii praedicti, sub duplici maiori officiio, adinstar aliarum solemnium festivitatum, celebretur et sanctificetur; eademque die Officium de Beatissima Virgine novem lectionum more ecclesiastico persolvatur et recitetur.

5. Decernentes praesentes, quas perpetuo valere volumus, nullo umquam tempore de subreptionis vel obreptionis aut nullitatis seu alio vitio, vel intentionis nostrae aut alio defectu notari, argui vel impugnari posse, sed plenarios effectus sortiri debere.

6. Et ita per quoscumque iudices, quavis auctoritate fungentes, etiam causarum Palatii Apostolici auditores et S.R.E. cardinales, sublata eis et eorum cuilibet quavis aliter iudicandi aut interpretandi facultate et auctoritate, iudicari et interpretati et definiri debere; ac ex nuc irritum et inane etc.

Contrariis quibuscumque non obstantibus.

Volumnus autem quod praesentium transumptis etc.

Datum Romae apud Sanctum Petrum, sub annulo Piscatoris, die I aprilis MDLXXIII, pontificatus nostri anno I. Dat. die I apprilis 1573, pontif. anno I.


